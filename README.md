# The Smart Teddy Portfolio - Data Science Minor
By: Breno van Tricht      (16132041)

Studie: Bedrijfskunde

Cursus: Minor Applied Data Science

Project Group Team Emo: 
- Jaap van Gestel 
- Koen de Bruijn 
- Julian Groen 
- Zahir Bholai 
- Yuri Lamijo 
- Breno van Tricht

Docenten: Jeroen Vuurens, Tony Andrioli, Ruud Vermeij en Raymond Hoogendoorn

# Introduction
In dit persoonlijke portfolio wordt besproken wat de bedrijfskunde student heeft bijgedragen aan het project, wat de student geleerd heeft tijdens de minor en reflecteert de student over zijn eigen handelen. 

Team Emo maakt onderdeel uit van het Smart Teddy initiatief gerund door Hani Al-Ers.  

# Datacamp Courses

<details><summary>Progress in DataCamp</summary>

![](Images/Datacamp-Courses.png)

In de eerste week was het haalbaar en goed te doen voor mij om één datacamp course af te ronden, de week daarop werden dat er 4 en dat was net te veel voor mij. Ik had zelf nog nooit geprogammeerd en dit was compleet nieuw voor mij. Hier is toen een kleine achterstand ontstaan waardoor er achter de volgende courses “late” bij staat. Gedurende de minor liep ik gemiddeld anderhalve week achter op de datacamp deadlines.

</details>


# Reflection and evaluation


<details><summary>Reflection on own contribution to the project</summary>


**Situatie**

 Begin dit schooljaar ben ik begonnen met de Minor Applied Data Science op de Haagse Hogeschool. Ik had aan het begin veel vertrouwen dat ik veel zal gaan leren tijdens deze minor. Ik koos een minor buiten mijn eigen studierichting en zag dit als een grote uitdaging. 
Het Smart Teddy team waar ik onderdeel van uitmaakte werkte aan emotieherkenning bij ouderen met dementie. Dit werd gedaan met behulp van audio. Dit team bestond grotendeels uit software engineer studenten. Dit project had ik gekozen omdat ik geïnteresseerd ben in psychologie en ik hier graag onderzoek naar wilde doen. Tijdens de minor wilde ik gebruik gaan maken van de kennis en kwaliteiten uit mijn studie bedrijfskunde.   


**Taak**

 Doordat ik minder snel op dezelfde golflengte was met de programmeurs over de technische kant, heb ik aangeboden om andere onderzoekstaken op me te nemen. Denk hierbij aan het opstarten van het onderzoek, de richtlijnen vormgeven, het woord nemen bij meetings, onderzoek doen naar het onderwerp/probleem, de research proposal opzetten en het schrijven van de paper. Ook het online contact met bijvoorbeeld de probleemeigenaar Hani werd een van mijn taken. Hani verwachtte op een gegeven moment dat wij bij elke meeting een presentatie hielden. Verder kreeg ik de onderzoekende taak om de emoties te verkennen en te oriënteren welke wij zouden gaan classificeren.


**Actie**


 Ik had aan mijn projectgroepje voorgesteld om de presentaties voor Hani op mij te nemen en hier een leidende rol in te spelen. Mochten er dingen niet lekker lopen of verkeerd gaan meldde ik dat bij Hani en hadden hij en ik in het bijzijn van de groep hier discussies over. Er was een andere student die geen programmeur van aard was in mijn groepje, Zahir. Zahir en ik hebben veel onderzoek gerichte taken op ons genomen. Zo hebben wij bijvoorbeeld samen onderzoek gedaan, een research proposal gemaakt en zijn we begonnen aan de research paper. In de research proposal hadden we als eerste voor de evaluatiemethode recall gekozen, omdat dat ons het meest voordehand liggend leek. Achteraf bleek dat niet zo te zijn. Dit onderwerp is vaak met de docenten besproken waarbij ik terugkoppeling heb gekregen van Tony en Jeroen. Daarnaast heb ik ook naar Hani zijn mening gevraagd om zo een compleet beeld te krijgen. Hiernaast heb ik mij als enige gefocust op de ziekte dementie in het algemeen. 

**Resultaat**

Het heeft goed gewerkt om op deze manier te handelen. Ik heb alle presentaties voor Hani mogen doen en heb het contact via Teams met docenten geregeld wanneer er vragen waren.	Ik vond het een fijne rol om aan de onderzoekende kant van het project te zitten. Ik had uiteindelijk ook de ruimte gekregen om mee te kunnen helpen met het programmeren en vond het fijn om ook hier een bijdrage te kunnen leveren. Daarnaast heb ik mij verdiept in de ziekte dementie, dit vond ik erg interessant en dit hielp heel erg bij het vorm geven van het project. Dit was me goed afgegaan en ik vond het een leuke taak. De research proposal is naar alle docenten toegestuurd en was na een aantal puntjes feedback in orde.


**Reflectie**

 Door mij te richten op de onderzoekende taken als contributie aan het project, heb ik veel geleerd over onderzoek doen. Zo weet ik nu hoe je een research proposal opstelt, hoe je in online databanken op zoek gaat naar relevante artikelen over een bepaald onderwerp en hoe je een research paper schrijft. Ik ben tevreden over mijn handelingen en ben ook blij dat ik tijdens deze minor vaak heb mogen presenteren. Dit vond ik eerst nog erg spannend. De anderen zijn ook blij geweest dat zij het contact met Hani en de presentaties voor hem los konden laten. Hier heb ik van mijn medestudenten meerdere malen complimenten over gekregen.


</details>



<details><summary>Reflection on own learning objectives</summary>


**Situatie**

 Ik had erg veel interesse in programmeren doordat ik een visie van mijn toekomst heb waarin ik graag wil gaan ondernemen en een online start-up wil gaan runnen. Ik vind data erg interessant en hier deed ik al het een en ander mee. Zo heb ik bij mijn vorige stageplek, een online marketingbureau, veel met Google Analytics gespeeld en vond ik dit super interessant. In het marketingbureau waar ik stageliep werd ook gebruik gemaakt van Machine Learning en hier was ik nieuwsgierig naar. Om hier meer over te leren heb ik gekozen voor de Minor Applied Data Science.

**Taak**

 In welke sector ik een start-up wil beginnen, weet ik nog niet precies, maar ik weet wel dat ik dit het liefst online doe en daar komt ongetwijfeld programmeren bij kijken. Om hier een handigheidje in te creëren en meer van te begrijpen ben ik de Minor Applied Data Science gaan volgen. Hier komen beide werelden in een, zo wil ik graag meer leren over programmeertalen en dit ook toepassen op real world data. Ik had van een aantal bronnen vernomen dat Python een relatief makkelijke programmeertaal is en ik had als leerdoel gesteld dat ik in ieder geval de basis hiervan kon beheersen. Ik had de verwachting gesteld om tijdens de minor erachter te komen of Data Science en programmeren wat voor mij is. Verder wil ik ook mijn onderzoeksvaardigheden uitbreiden, dit is iets wat in mijn studie vaak aan bod is gekomen alleen heb ik nog nooit mogen ervaren hoe dat is met een technisch vraagstuk. Ik wilde mijn kennis verrijken met de werking van machine learning en de gedachtegang van programmeertalen.  


**Actie**


Om de basis van Python te leren beheersen heb ik gedurende de minor veel aandacht besteed aan de courses van Datacamp. De lectures van Jeroen hebben mij veel geleerd over verschillende modellen en de lectures van Tony over onderzoek doen zijn mij goed bijgebleven. Scrum was voor mij voorafgaand aan de minor onbekend. Met behulp van het bouwen van lego en het gebruik van scrum gedurende de minor, heb ik meer kennis over de toepasbaarheid hiervan.
Hiernaast heb ik ook veel kunnen leren van mijn projectgroepje. Zij stonden altijd klaar wanneer ik een vraag had over een stukje code of wanneer ik vastliep met het onderzoek.

**Resultaat**

 De Datacamp courses waren erg interessant en handig in elkaar gezet. Ik vond het heel fijn om hier doorheen te lopen en ik ben een stuk beter gaan begrijpen hoe een computer denkt en handelt. Deze courses gecombineerd met de klassikale lessen werkte erg goed om de niet-programmeurs zoals ik bij te spijkeren. Door deze kennis direct toe te passen tijdens ons project en de hackathon heb ik het gevoel gekregen dat ik de basis van Python onder de knie heb.

**Reflectie**

 Ik vind dat ik het goed heb gedaan en ben tevreden met de geboekte resultaten tijdens de minor. Door de meetings met Tony heb ik veel geleerd over het onderzoek doen in de technische sector. De gesprekken met Tony heb ik altijd heel prettig ervaren en ik vond het fijn om samen te sparren over ideeën. Deze manier van kritisch denken neem ik mee en kan ik gaan toepassen op andere situaties. Daarnaast heb ik geleerd dat ik programmeren en/of machine learning super interessant vind, maar dat dit toch niet helemaal voor mij is weggelegd. Ik ben blij dat ik deze kennis heb opgedaan en dat ik heb mogen ervaren hoe het is om onderzoek te doen naar een technisch vraagstuk.

</details>



<details><summary>Evaluating on the group project as a whole</summary>

**Situatie**

Tijdens de Minor Applied Data Science maakte ik deel uit van Team Emo. Team Emo bestaat uit een groep van 6 studenten. 4 van de 6 studenten studeren ICT en hebben als richting Software Engineering gekozen, 1 student studeert Bestuurskunde en als laatste studeer ikzelf Bedrijfskunde. Verschillende studies betekent verschillende kennis en invalshoeken. Iedereen studeert op de Haagse Hogeschool, waardoor wij ook wel herkend worden als het groepje waar de docent Nederlands mee kan praten tijdens meetings.
**Taak** 

Toen wij elkaar ontmoetten tijdens de kick-off, bleek het dat de programmeurs elkaar onderling al kenden. 3 van de 6 kenden elkaar van vorige projecten. Dit was erg fijn en zorgde ervoor dat er snel een relaxte sfeer was. Ik wist niet meteen wat mijn rol was in de groep en ik wist ook niet wat er van mij verwacht ging worden. Ook wist ik niet zo goed wat ik van mijzelf moest verwachten. Op dag 1 probeerde ik een beetje de leidende rol te nemen. 

**Actie** 

Wij wilden meteen op de eerste dag een taakverdeling, rolverdeling en afspraken maken over hoe we alles zouden gaan doen tijdens de minor. Ook wilden wij de meetings met docenten meteen plannen zodat wij goed van start konden gaan. Jaap heeft toen, met zijn docenten privilege, lokalen gereserveerd voor de meetings met docenten. Yuri is onze scrum master geworden. Wij hebben gedurende de minor gewerkt met sprints van 2 weken. De taken werden onderling per sprint verdeeld. Het contact werd geregeld via een Discord server die werd aangemaakt. Hierop vond elke dag de daily stand-up plaats en hielden wij elkaar op de hoogte over de status van het project en bijbehorende taken. Op de dagen dat wij fysiek aanwezig moesten zijn voor een college of meeting, werkten wij samen aan het project op school. Op de andere dagen deden wij dit vanuit huis.

**Resultaat** 

Ik vond het in het begin lastig om een rol te vinden die bij mij pastte tijdens het project. Ik had namelijk geen kennis over scrum en wist helemaal niks van programmeren af. Het merendeel van mijn groepje bestond uit programmeurs en hadden wel ervaring met scrum. Hierdoor moest ik soms terug te vallen op de kennis van mijn projectleden. Yuri is de gehele minor onze scrum master geweest. Er kwam al snel naar voren dat Jaap de leiding nam.

**Reflectie**

 Het project en de samenwerking tussen de studenten verliep erg soepel. Ik had graag de leiding willen nemen tijdens het project, maar dat bleek erg lastig. Gelukkig nam Jaap snel de leiding, dit was erg fijn en ik ben hem hier dankbaar voor. Ik was blij toen ik hoorde dat een andere student in mijn groepje niet weet hoe programmeren te werk gaat. Tijdens de minor heb ik mij veel gericht op het onderzoeksaspect en heb ik in mindere mate een bijdrage kunnen leveren bij het programmeren aan het project. Het was prettig om op de Discord server met elkaar contact te leggen over het project en ik ben van mening dat iedereen gemotiveerd was. Toch mistte ik ergens het persoonlijk contact tijdens het project. Dit ben ik namelijk gewend uit mijn vorige projectgroepen tijdens de studie Bedrijfskunde. Op de studie Bedrijfskunde zitten veel extraverte studenten waar ik als introvert sneller bevriend mee raak. We waren allemaal erg gefocust op het project waardoor er weinig tijd over was om ook persoonlijk contact te maken. Dit deed niet af aan de resultaten.


</details>


# Research Project
<details><summary Task Definition</summary>


Smart teddy is een therapeutisch compagnon die geplaatst zal gaan worden bij senioren thuis. Deze senioren zitten in de beginnende fase van dementie. Dementie is een verzamelnaam voor ruim vijftig ziektes, de meest voorkomende vorm is Alzheimer. Dementie is een ingewikkelde en ingrijpende ziekte die veel vragen oproept. 
De Smart Teddy zal gebruikt gaan worden om de quality of life (QoL) te monitoren bij senioren in de beginnende fase van dementie. Dit zal gedaan worden door een aantal sensoren en een hiervan is een microfoon die audio zal opnemen. Gecombineerd met de software in de base station zal dit rapporten produceren over de qualite of life. 

In de minor zijn er meerdere groepen bezig met dit vraagstuk. Zo bestaat er ook het team Nourishment, zij houden zich bezig met de eet/drink geluiden van de senior. Ook is er een team dat zich verdiept in de dialogen die gevoerd worden door de senior, dat is team Dialogue. 

Ik maak onderdeel uit van Team Emo, wij hebben ons bezig gehouden met het detecteren van emoties uit audio. Het detecteren van emoties kan voor veel voordelen zorgen. Dementerende ouderen tonen vaak minder emoties wanneer zij zich in een later stadium van dementie bevinden. In het begin van de ziekte tonen de senioren vaak boze emoties. Dit komt doordat ze meestal niet meteen kunnen accepteren of beseffen wat er met ze aan de hand is.

 Door bij te houden hoe vaak bepaalde emoties getoond worden, kan de patient beter gemonitord worden. Deze informatie geeft indicaties over de quality of life. Verzorgers en health experts kunnen zo beter overzicht houden en bepalen hoe het met de senior gaat.

Ik heb veel gewerkt aan het creeren van een duidelijke hoofdvraag, na de hoofdvraag te bespreken met alle docenten en mijn groepje hebben we gekozen voor:

> Which machine learning models achieve the highest precision classifying emotions, using datasets containing audio with labelled vocal emotional expressions recorded in a professional recording studio, to recognize emotions within household environments?


</details>

<details><summary>Evaluation</summary>

</details>

<details><summary>Conclusions</summary>

</details>

<details><summary>Planning</summary>

</details>